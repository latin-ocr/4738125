tantum nitantur, non referemus. eos in scriptorum nume--
rum; neque fragmenta etiam, quae eo pertinere videan-

κ tur, ne quid ex arbitrio fecisse accusemur, separatim

edemus.
Certior res est de duodecim tabularum interpreta-

tione. Habuerunt illae 'antiquiores interpreteS, Sex.
Aelium et 1.. Acilium, quibus tertius aetate accedit Aelius
Stilo ¹). Quale pretium hujus interpretationi sit haben-
dum, non licet affirmare. Nam, quod Cicero semel Aelia-
nos* commentarios laudat, eo non universi operis laudatio
continetur, sed refertur ad unius vocabuli significationem,
in qua quum superiores interpretes lapsi essent, Aelius
verum viderat. Probabile tamen est, sua eum aetate doc-
tius, suo vero ingenio illustrius de illis legibus commen-
tatum esse, quamvis ex opera, quam postea alii Romani
interpretes 2) iisdem explicandis navarunt, satis pateat,
aut praeteriisse eum plura, aut saepius in divinando sensu
hallucinatum esse. x

Cum hoc antiquitatis studio poetarum interpretatio
conjuncta fuit. Hic praecipue criticae facultatis laus emi-
nuit, quippe in Plauti fabulis· examinandis et in ordinem
redigendis palmariam operam Aelius videtur navasse. Ex-
stant de- ejus in hujus poetae scripta meritis diserta Gel-
lii testimonia. Penitus imbutus erat Plauti lectione, quam,
teste Varrone, tam amabat et admirabatur, ut ejus sen-
tentia Musae Plautino sermone locuturae fuissent, si Lae
tine loqui vellent ³). Ac sincera quidem haec admiratio
fuit, siquidem diligentiae, qua exploravit eum auctorem,
non nocuit, sed acuit eam et rexit. Plauti fabulae eo jam

 

¹) Cf. Suringar. Op. 1. p. 30. sqq. 39. sqq.
2) V. c. Ser. Sulpicius, Antistius Labeo. Cf. Suringar l. l.

8) Quint. X. 1.

